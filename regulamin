REGULAMIN FORUM
POSTANOWIENIA OGÓLNE

Forum jest ogólnodostępne i każdy może z niego korzystać.
Wszystkich użytkowników obowiązują postanowienia zapisane poniżej

1. Zakładanie konta:
1.1: Użytkownik może posiadać na forum tylko jedno konto. Każde następne będzie usuwane. Użytkownikowi łamiącemu ten zapis zostanie nałożony ban na korzystanie z forum, a konta zostaną usunięte.
1.2: Zabrania się zakładania kont, których nazwa jest wulgarna, służy reklamie, propagandzie albo szkaluje innych użytkowników,
1.3: Konta, które są nieaktywne dłużej niż 100 dni są automatycznie usuwane.
1.4: Konta, nieaktywowane dłużej jak 7 dni są automatycznie usuwane.
1.5: Zakładając konto, użytkownik wyraża tym samym zgodę na publikowanie jego treści na forum.
1.6: Zakładając konto, użytkownik wyraża zgodę na nieusuwanie jego publikacji (postów) przez administracje w każdym przypadku, również w przypadku usunięcia konta.

2. Korzystanie z forum:
2.1: Każdy Użytkownik powinien zapoznać się z działami dostępnymi na forum oraz zasadami w nich obowiązującymi, które są opisane w ogłoszeniach i przyklejonych tematach.
2.2: Nie należy zakładać tych samych tematów w różnych działach ani dublować tematów krótko wcześniej założonych zarówno przez siebie, jak i przez innych. Aby sprawdzić taką wątpliwość należy użyć w tym celu opcji Szukaj
2.3: Dla każdego tematu należy dobierać odpowiedni dział.
2.4: Tytuły wątków należy dobierać w sposób łatwo kojarzący się z danym problemem. Nie należy wstawiać wszelkiego rodzaju ozdobników w tytułach.
2.5: Zakładanie nowego tematu, wiąże się z zachowaniem zasady: JEDEN WĄTEK = JEDEN PROBLEM.
2.6: Należy unikać zbaczania z tematu podczas udzielania odpowiedzi w danym temacie oraz pisania postów, które nic nie wnoszą do tematu.
2.7: W sprawach prywatnych czy w celu osobistej wymiany zdań w danym temacie, korzystaj z możliwości wymiany prywatnej korespondencji.
2.8: Kieruj się zasadą uprzejmości stosując dobre obyczaje. Przez szacunek dla innych, uzyskasz poszanowanie dla siebie. Traktuj innych tak, jakbyś chciał być traktowany przez nich. Nie krytykuj, nie wyśmiewaj i nie poniżaj słownie innych użytkowników z powodu według Ciebie banalnego tematu, jak i każdego innego.
2.9: Jeżeli problem został rozwiązany, edytuj temat i dopisz na początku [ROZWIĄZANY] lub [SOLVED].
2.10: Na Forum piszemy w języku polskim. Użytkownik ma obowiązek zadbania o poprawność gramatyczną i ortograficzną swoich postów, tematów czy innych treści, które publikuje. NIE NALEŻY UŻYWAĆ PRZY TYM WIELKICH LITER, które traktowane są jak krzyk. Poprawnie i zrozumiale opisany problem zwiększa Twoje szanse na znalezienie pomocy.
2.11: Wprowadza się następujące zasady używania kolorów czcionek:
 - kolor "czerwony" pozostaje do dyspozycji Administratorów,
 - kolor "zielony" jest zarezerwowany dla Moderatorów.
Pozostałe są do dyspozycji wszystkich użytkowników.
2.12: Od rozwiązywania problemów jest Forum. Nie spamuj linkami do założonego wątku w postach, podpisie, SB, PW, maili oraz kanałach prywatnych.
2.13: ShoutBox (SB) - służy do luźniej dyskusji z zachowaniem kultury słownictwa.
2.14: Na Forum obowiązuje używanie znaczników CODE przy umieszczaniu wyników z konsoli. Trzykrotne zlekceważenie zaleceń Moderatora lub Administratora będzie skutkowało jednodniowym banem i zamknięciem tematu.
2.15: Prosimy unikać pisania postu pod postem.Jeżeli zajdzie potrzeba,aby uzupełnić poprzednią wypowiedź proszę używać opcji Modyfikuj
2.16: Należy unikać dodawania obrazków do postów przekraczających rozmiar 640x480 pikseli. W przypadku większych rozmiarów należy zastosować miniaturkę bądź link.
2.17: Administratorzy i Moderatorzy nie ponoszą odpowiedzialności za prezentowane przez innych użytkowników treści.


3. Treści zakazane oraz kary:
3.1: Zakazuje się umieszczania treści sprzecznych z polskim prawem, które naruszają dobro innych osób, firm i instytucji, a w szczególności:
 - treści uznanych powszechnie za wulgarne, obraźliwe, oszczercze wobec innych,
 - treści dyskryminujących: grupy wyznaniowe, etniczne, mniejszości seksualne, rasowe i inne,
 - treści faszystowskich, propagujących przemoc, uznawanych powszechnie za drastyczne czy przerażające,
 - treści związanych z pornografią,
 - treści zachęcających lub pochwalających zażywanie środków odurzających tj. narkotyki, alkohol itd.

3.2: Zakazuje się rozpowszechniania treści nielegalnych w każdej formie, dotyczy to:
 - wskazywania źródeł w celu pozyskania nielegalnego oprogramowania,
 - przekazywanie nielegalnie pozyskanego oprogramowania,
 - podawania seriali, cracków, key generatorów etc.,
 - udzielania informacji, wskazówek lub sugestii, pozwalających korzystać w sposób nielegalny z oprogramowania,
 - udzielania informacji, wskazówek lub sugestii, pozwalających na oszukiwanie firm i instytucji,
 - zakazuje się zadawania pytań o sposób pozyskania rzeczy, o których powyżej,
 - zakazuje się przywłaszczania/łamania praw autorskich.

3.3: Zabrania się umieszczania reklam, ogłoszeń, linków referencyjnych w jakiejkolwiek formie, za wyjątkiem tych uzgodnionych z administracją forum lub portalu. W sprawie umieszczania reklam należy kontaktować się osobiście z administracją forum.
3.4: Posty i tematy niezgodne z regulaminem będą usuwane lub treść ich będzie modyfikowana przez moderatorów.
3.5: Użytkownicy nagminnie łamiący regulamin, netykietę oraz ignorujący upomnienia moderatorów powinni liczyć się z otrzymaniem ostrzeżenia lub z zablokowaniem dostępu do Forum
3.6: Zablokowanie dostępu do Forum (zwane banem) może mieć następujący charakter:
 - czasowo określony - konto Użytkownika zostanie zablokowane i otrzyma on zakaz pisania na czas określony. Po upływie tego czasu  konto zostanie odblokowane,
 - czasowo nieokreślony - konto użytkownika zostanie zablokowane na czas nieokreślony,
 - stały - konto zostanie zablokowane na zawsze lub zostanie usunięte z forum.
3.7: Decyzję o ukaraniu podejmuje Administrator lub Moderator.
3.8: Zabronione jest prowadzenie zbędnych polemik, składających się m.in. z dużej ilości krótkich postów bez treści merytorycznej, odbiegających w sposób znaczący od głównego tematu, a także ostrych wypowiedzi i kłótni.
Wszelkie tematy, których forma przyjmie charakter czatu internetowego lub luźnej pogawędki, a które mogą być kontynuowane drogą Prywatnych Wiadomości, komunikatorów internetowych lub e-maili będą zamykane, ewentualnie usuwane będą konkretne posty.
Ocena tematu pod kątem niniejszego punktu pozostaje w rękach Administratorów i Moderatorów forum.linuxmint.pl.

4. Administratorzy i Moderatorzy mają prawo:
4.1: zmienić lub zażądać zmiany tytuł tematu jaki i samego posta od użytkownika,
4.2: zmieniać i podpisywać swoje poprawki przy ingerencji w treść wiadomości,
4.3: wystosować ostrzeżenie na forum lub e-mail,
4.4: zablokować dostęp do forum dla danego użytkownika na stałe lub tymczasowo,

5. Użytkownik ma prawo:
4.1: Publikować posty na forum bedąc zarejestrowanym
4.2: Zażądać usunięcia konta

POSTANOWIENIA KOŃCOWE
Niniejszy Regulamin odnosi się do wszystkich treści publikowanych na forum w jakiejkolwiek formie. Nie jest to forma zamknięta, więc może być modyfikowany. 
Nieznajomość regulaminu nie daje przyzwolenia na jego łamanie. 
